# 语文



这里包括了 *人民教育出版社*  **语文课本**中**初中 6 册书中的*部分* 重要古诗文**。并且还有**几篇优质文章**，希望你学习愉快。

# ：）

##### ***注意：可能有部分字词存在不同版本，本站只供参考！***



#### [戳我下载PDF文档](/download/study/common/chinese/chinese.pdf)



------

# 目录：

[TOC]

------



# #七年级上：



### 观沧海

###### 作者：[曹操](https://so.gushiwen.cn/authorv_f4d9b1ed94dc.aspx)

**东临碣石，以观沧海。**
		**水何澹澹，山岛竦峙。**
		**树木丛生，百草丰茂。**
		**秋风萧瑟，洪波涌起。**
		**日月之行，若出其中；**
		**星汉灿烂，若出其里。**
		**幸甚至哉，歌以咏志。**



### 闻王昌龄左迁龙标遥有此寄

###### 作者：[李白](https://so.gushiwen.cn/authorv_b90660e3e492.aspx)

**杨花落尽子规啼，闻道龙标过五溪。
		我寄愁心与明月，随君直到夜郎西。**



### 次北固山下

###### 作者：[王湾](https://so.gushiwen.cn/authorv_af94a5c4ceea.aspx)

**客路青山外，行舟绿水前。
		潮平两岸阔，风正一帆悬。
		海日生残夜，江春入旧年。
		乡书何处达？归雁洛阳边。**



### 天净沙·秋思

###### 作者：[马致远](https://so.gushiwen.cn/authorv_d0f71489043c.aspx)

**枯藤老树昏鸦，小桥流水人家，古道西风瘦马。		夕阳西下，断肠人在天涯。**



### 论语十二章

###### 作者：[孔子及其弟子](https://so.gushiwen.cn/search.aspx?value=孔子及其弟子) [〔先秦〕](https://so.gushiwen.cn/shiwens/default.aspx?cstr=先秦)

**子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”《学而》**

**曾子曰：“吾日三省吾身：为人谋而不忠乎？与朋友交而不信乎？传不习乎？”《学而》**

**子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”《为政》**

**子曰：“温故而知新，可以为师矣。”《为政》**

**子曰：“学而不思则罔，思而不学则殆。”《为政》**

**子曰：“贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！”《雍也》**

**子曰：“知之者不如好之者，好之者不如乐之者。”《雍也》**

**子曰：“饭疏食，饮水，曲肱而枕之，乐亦在其中矣。不义而富且贵，于我如浮云。”《述而》**

**子曰：“三人行，必有我师焉。择其善者而从之，其不善者而改之。”《述而》**

**子在川上曰：“逝者如斯夫，不舍昼夜。”《子罕》**

**子曰：“三军可夺帅也，匹夫不可夺志也。”《子罕》**

**子夏曰：“博学而笃志，切问而近思，仁在其中矣。”《子张》**



### 峨眉山月歌

###### 作者：[李白](https://so.gushiwen.cn/authorv_b90660e3e492.aspx) [〔唐代〕](https://so.gushiwen.cn/shiwens/default.aspx?cstr=唐代)

**峨眉山月半轮秋，影入平羌江水流。**
		**夜发清溪向三峡，思君不见下渝州。**



### 江南逢李龟年

###### 作者：[杜甫](https://so.gushiwen.cn/authorv_515ea88d1858.aspx)

**岐王宅里寻常见，崔九堂前几度闻。**
		**正是江南好风景，落花时节又逢君。**



### 行军九日思长安故园

###### 作者：[岑参](https://so.gushiwen.cn/authorv_0969d1da1ac1.aspx) [〔唐代〕](https://so.gushiwen.cn/shiwens/default.aspx?cstr=唐代)

**强欲登高去，无人送酒来。**
		**遥怜故园菊，应傍战场开。**



### 夜上受降城闻笛

###### 作者：[李益](https://so.gushiwen.cn/authorv_da2cd14d14b1.aspx) [〔唐代〕](https://so.gushiwen.cn/shiwens/default.aspx?cstr=唐代)

**回乐烽前沙似雪，受降城外月如霜。**
		**不知何处吹芦管，一夜征人尽望乡。**



### 诫子书

###### 作者：[诸葛亮](https://so.gushiwen.cn/authorv_e82a672a1ca9.aspx) [〔两汉〕](https://so.gushiwen.cn/shiwens/default.aspx?cstr=两汉)

**夫君子之行，静以修身，俭以养德。非淡泊无以明志，非宁静无以致远。夫学须静也，才须学也，非学无以广才，非志无以成学。淫慢则不能励精，险躁则不能治性。年与时驰，意与日去，遂成枯落，多不接世，悲守穷庐，将复何及！**



### 穿井得一人

###### 作者：[吕不韦](https://so.gushiwen.cn/authorv_e08ad9ff94cb.aspx) [〔先秦〕](https://so.gushiwen.cn/shiwens/default.aspx?cstr=先秦)

**宋之丁氏，家无井而出溉汲，常一人居外。及其家穿井，告人曰：“吾穿井得一人。”有闻而传者：“丁氏穿井得一人。”国人道之，闻之于宋君。宋君令人问之于丁氏，丁氏对曰：“得一人之使，非得一人于井中也。”求闻之若此，不若无闻也。**



### 杞人忧天

###### 作者：[《列子》](https://so.gushiwen.cn/search.aspx?value=《列子》) [〔先秦〕](https://so.gushiwen.cn/shiwens/default.aspx?cstr=先秦)

**杞国有人忧天地崩坠，身亡所寄，废寝食者。**

**又有忧彼之所忧者，因往晓之，曰：“天，积气耳，亡处亡气。若屈伸呼吸，终日在天中行止，奈何忧崩坠乎？”**

**其人曰：“天果积气，日月星宿，不当坠耶？”**

**晓之者曰：“日月星宿，亦积气中之有光耀者，只使坠，亦不能有所中伤。”**

**其人曰：“奈地坏何？”**

**晓之者曰：“地，积块耳，充塞四虚，亡处亡块。若躇步跐蹈，终日在地上行止，奈何忧其坏？”**

**其人舍然大喜，晓之者亦舍然大喜。**



### 秋词（其一）

###### 作者：[刘禹锡](https://so.gushiwen.cn/authorv_e3c4e8cf2646.aspx) [〔唐代〕](https://so.gushiwen.cn/shiwens/default.aspx?cstr=唐代)

**自古逢秋悲寂寥，我言秋日胜春朝。**
		**晴空一鹤排云上，便引诗情到碧霄。**



### 夜雨寄北

###### 作者：[李商隐](https://so.gushiwen.cn/authorv_bc94c92721b8.aspx) [〔唐代〕](https://so.gushiwen.cn/shiwens/default.aspx?cstr=唐代)

**君问归期未有期，巴山夜雨涨秋池。**
		**何当共剪西窗烛，却话巴山夜雨时。**



### 十一月四日风雨大作

###### 作者：[陆游](https://so.gushiwen.cn/authorv_efd5da0ed1a1.aspx)

**僵卧孤村不自哀，尚思为国戍轮台。**
		**夜阑卧听风吹雨，铁马冰河入梦来。**



### 潼关

###### 作者：[谭嗣同](https://so.gushiwen.cn/search.aspx?value=谭嗣同) [〔清代〕](https://so.gushiwen.cn/shiwens/default.aspx?cstr=清代)

**终古高云簇此城，秋风吹散马蹄声。**
		**河流大野犹嫌束，山入潼关不解平。**



------



# #七年级下：



### 木兰诗

###### [乐府诗集](https://so.gushiwen.cn/search.aspx?value=乐府诗集) [〔南北朝〕](https://so.gushiwen.cn/shiwens/default.aspx?cstr=南北朝)

**唧唧复唧唧，木兰当户织。不闻机杼声，唯闻女叹息。**

**问女何所思，问女何所忆。女亦无所思，女亦无所忆。昨夜见军帖，可汗大点兵，军书十二卷，卷卷有爷名。阿爷无大儿，木兰无长兄，愿为市鞍马，从此替爷征。**

**东市买骏马，西市买鞍鞯，南市买辔头，北市买长鞭。旦辞爷娘去，暮宿黄河边，不闻爷娘唤女声，但闻黄河流水鸣溅溅。旦辞黄河去，暮至黑山头，不闻爷娘唤女声，但闻燕山胡骑鸣啾啾。**

**万里赴戎机，关山度若飞。朔气传金柝，寒光照铁衣。将军百战死，壮士十年归。**

**归来见天子，天子坐明堂。策勋十二转，赏赐百千强。可汗问所欲，木兰不用尚书郎，愿驰千里足，送儿还故乡。**

**爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。开我东阁门，坐我西阁床。脱我战时袍，著我旧时裳。当窗理云鬓，对镜帖花黄。出门看火伴，火伴皆惊忙：同行十二年，不知木兰是女郎。**

**雄兔脚扑朔，雌兔眼迷离；双兔傍地走，安能辨我是雄雌？**



### 卖油翁

###### 作者：[欧阳修](https://so.gushiwen.cn/authorv_7ab3b8200774.aspx) [〔宋代〕](https://so.gushiwen.cn/shiwens/default.aspx?cstr=宋代)

**陈康肃公善射，当世无双 ，公亦以此自矜。尝射于家圃，有卖油翁释担而立，睨之久而不去。见其发矢十中八九，但微颔之。**

**康肃问曰：“汝亦知射乎？吾射不亦精乎？”翁曰：“无他， 但手熟尔。”康肃忿然曰：“尔安敢轻吾射！”翁曰：“以我酌油知之。”乃取一葫芦置于地，以钱覆其口，徐以杓酌油沥之，自钱孔入，而钱不湿。因曰：“我亦无他，惟手熟尔。”康肃笑而遣之。**



### 竹里馆

###### 作者：[王维](https://so.gushiwen.cn/authorv_52fceee85532.aspx) [〔唐代〕](https://so.gushiwen.cn/shiwens/default.aspx?cstr=唐代)

**独坐幽篁里，弹琴复长啸。**
		**深林人不知，明月来相照。**



### 春夜洛城闻笛

###### 作者：[李白](https://so.gushiwen.cn/authorv_b90660e3e492.aspx) [〔唐代〕](https://so.gushiwen.cn/shiwens/default.aspx?cstr=唐代)

**谁家玉笛暗飞声，散入春风满洛城。**
		**此夜曲中闻折柳，何人不起故园情。**



### 逢入京使

###### 作者：[岑参](https://so.gushiwen.cn/authorv_0969d1da1ac1.aspx) [〔唐代〕](https://so.gushiwen.cn/shiwens/default.aspx?cstr=唐代)

**故园东望路漫漫，双袖龙钟泪不干。**
		**马上相逢无纸笔，凭君传语报平安。**



### 晚春

###### 作者：[韩愈](https://so.gushiwen.cn/authorv_1abe13750637.aspx) [〔唐代〕](https://so.gushiwen.cn/shiwens/default.aspx?cstr=唐代)

**草树知春不久归，百般红紫斗芳菲。**
		**杨花榆荚无才思，惟解漫天作雪飞。**



### 陋室铭

###### 作者：[刘禹锡](https://so.gushiwen.cn/authorv_e3c4e8cf2646.aspx) [〔唐代〕](https://so.gushiwen.cn/shiwens/default.aspx?cstr=唐代)

**山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？**



### 爱莲说

###### 作者：[周敦颐](https://so.gushiwen.cn/authorv_b9737a950f1f.aspx) [〔宋代〕](https://so.gushiwen.cn/shiwens/default.aspx?cstr=宋代)

**水陆草木之花，可爱者甚蕃。晋陶渊明独爱菊。自李唐来，世人甚爱牡丹。予独爱莲之出淤泥而不染，濯清涟而不妖，中通外直，不蔓不枝，香远益清，亭亭净植，可远观而不可亵玩焉。**

**予谓菊，花之隐逸者也；牡丹，花之富贵者也；莲，花之君子者也。噫！菊之爱，陶后鲜有闻。莲之爱，同予者何人？牡丹之爱，宜乎众矣。**



### 登幽州台歌

###### 作者：[陈子昂](https://so.gushiwen.cn/authorv_be16b2b23d0a.aspx) [〔唐代〕](https://so.gushiwen.cn/shiwens/default.aspx?cstr=唐代)

**前不见古人，后不见来者。**
		**念天地之悠悠，独怆然而涕下！**



### 望岳

###### 作者：[杜甫](https://so.gushiwen.cn/authorv_515ea88d1858.aspx) [〔唐代〕](https://so.gushiwen.cn/shiwens/default.aspx?cstr=唐代)

**岱宗夫如何？齐鲁青未了。**
		**造化钟神秀，阴阳割昏晓。**
		**荡胸生曾云，决眦入归鸟。**
		**会当凌绝顶，一览众山小。**



### 登飞来峰

###### 作者：[王安石](https://so.gushiwen.cn/authorv_6485481407d1.aspx) [〔宋代〕](https://so.gushiwen.cn/shiwens/default.aspx?cstr=宋代)

**飞来山上千寻塔，闻说鸡鸣见日升。**
		**不畏浮云遮望眼，自缘身在最高层。**



### 游山西村

###### 作者：[陆游](https://so.gushiwen.cn/authorv_efd5da0ed1a1.aspx) [〔宋代〕](https://so.gushiwen.cn/shiwens/default.aspx?cstr=宋代)

**莫笑农家腊酒浑，丰年留客足鸡豚。**
		**山重水复疑无路，柳暗花明又一村。**
		**箫鼓追随春社近，衣冠简朴古风存。**
		**从今若许闲乘月，拄杖无时夜叩门。**



### 己亥杂诗（其五）

###### 作者：[龚自珍](https://so.gushiwen.cn/authorv_e0c140ccdde2.aspx) [〔清代〕](https://so.gushiwen.cn/shiwens/default.aspx?cstr=清代)

**浩荡离愁白日斜，吟鞭东指即天涯。**
		**落红不是无情物，化作春泥更护花。**



### 河中石兽

###### 作者：[纪昀](https://so.gushiwen.cn/authorv_6fbeeeefce3b.aspx) [〔清代〕](https://so.gushiwen.cn/shiwens/default.aspx?cstr=清代)

**沧州南一寺临河干，山门圮于河，二石兽并沉焉。阅十余岁，僧募金重修，求二石兽于水中，竟不可得，以为顺流下矣。棹数小舟，曳铁钯，寻十余里无迹。**

**一讲学家设帐寺中，闻之笑曰：“尔辈不能究物理。是非木杮，岂能为暴涨携之去？乃石性坚重，沙性松浮，湮于沙上，渐沉渐深耳。沿河求之，不亦颠乎？”众服为确论。**

**一老河兵闻之，又笑曰：“凡河中失石，当求之于上流。盖石性坚重，沙性松浮，水不能冲石，其反激之力，必于石下迎水处啮沙为坎穴，渐激渐深，至石之半，石必倒掷坎穴中。如是再啮，石又再转。转转不已，遂反溯流逆上矣。求之下流，固颠；求之地中，不更颠乎？”如其言，果得于数里外。然则天下之事，但知其一，不知其二者多矣，可据理臆断欤？**



### 泊秦淮

作者：[杜牧](https://so.gushiwen.cn/authorv_727e9dff8850.aspx) [〔唐代〕](https://so.gushiwen.cn/shiwens/default.aspx?cstr=唐代)

**烟笼寒水月笼沙，夜泊秦淮近酒家。**
		**商女不知亡国恨，隔江犹唱后庭花。**



### 贾生

作者：[李商隐](https://so.gushiwen.cn/authorv_bc94c92721b8.aspx) [〔唐代〕](https://so.gushiwen.cn/shiwens/default.aspx?cstr=唐代)

**宣室求贤访逐臣，贾生才调更无伦。**
		**可怜夜半虚前席，不问苍生问鬼神。**



### 过松源晨炊漆公店（其五）

###### 作者：[杨万里](https://so.gushiwen.cn/authorv_677ad0bb97e7.aspx) [〔宋代〕](https://so.gushiwen.cn/shiwens/default.aspx?cstr=宋代)

**莫言下岭便无难，赚得行人错喜欢。**
		**政入万山围子里，一山放出一山拦。**



### 约客

###### 作者：[赵师秀](https://so.gushiwen.cn/authorv_d8982abe5810.aspx) [〔宋代〕](https://so.gushiwen.cn/shiwens/default.aspx?cstr=宋代)

**黄梅时节家家雨，青草池塘处处蛙。**
		**有约不来过夜半，闲敲棋子落灯花。**



------



# #八年级上：



### 三峡

###### 作者：[郦道元](https://so.gushiwen.cn/authorv_4b13c1698a34.aspx) [〔南北朝〕](https://so.gushiwen.cn/shiwens/default.aspx?cstr=南北朝)

**自三峡七百里中，两岸连山，略无阙处。重岩叠嶂，隐天蔽日，自非亭午夜分，不见曦月。**

**至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。**

**春冬之时，则素湍绿潭，回清倒影，绝巘多生怪柏，悬泉瀑布，飞漱其间，清荣峻茂，良多趣味。**

**每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”**



### 答谢中书书

###### 作者：[陶弘景](https://so.gushiwen.cn/authorv_4cbc370b2db5.aspx) [〔南北朝〕](https://so.gushiwen.cn/shiwens/default.aspx?cstr=南北朝)

**山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣；夕日欲颓，沉鳞竞跃。实是欲界之仙都。自康乐以来，未复有能与其奇者。**



### 记承天寺夜游

###### 作者：[苏轼](https://so.gushiwen.cn/authorv_3b99a16ff2dd.aspx) [〔宋代〕](https://so.gushiwen.cn/shiwens/default.aspx?cstr=宋代)

**元丰六年十月十二日夜，解衣欲睡，月色入户，欣然起行。念无与为乐者，遂至承天寺寻张怀民。怀民亦未寝，相与步于中庭。庭下如积水空明，水中藻、荇交横，盖竹柏影也。何夜无月？何处无竹柏？但少闲人如吾两人者耳。**



### 与朱元思书

###### 作者：[吴均](https://so.gushiwen.cn/authorv_da41370d6cf5.aspx) [〔南北朝〕](https://so.gushiwen.cn/shiwens/default.aspx?cstr=南北朝)

**风烟俱净，天山共色。从流飘荡，任意东西。自富阳至桐庐一百许里，奇山异水，天下独绝。**

**水皆缥碧，千丈见底。游鱼细石，直视无碍。急湍甚箭，猛浪若奔。**

**夹岸高山，皆生寒树，负势竞上，互相轩邈，争高直指，千百成峰。泉水激石，泠泠作响；好鸟相鸣，嘤嘤成韵。蝉则千转不穷，猿则百叫无绝。鸢飞戾天者，望峰息心；经纶世务者，窥谷忘反。横柯上蔽，在昼犹昏；疏条交映，有时见日。**



### 野望

###### 作者：[王绩](https://so.gushiwen.cn/authorv_6d77998d6dac.aspx) [〔唐代〕](https://so.gushiwen.cn/shiwens/default.aspx?cstr=唐代)

**东皋薄暮望，徙倚欲何依。**
		**树树皆秋色，山山唯落晖。**
		**牧人驱犊返，猎马带禽归。**
		**相顾无相识，长歌怀采薇。**



### 黄鹤楼

###### 作者：[崔颢](https://so.gushiwen.cn/authorv_9ff65fca16cc.aspx) [〔唐代〕](https://so.gushiwen.cn/shiwens/default.aspx?cstr=唐代)

**昔人已乘黄鹤去，此地空余黄鹤楼。**
		**黄鹤一去不复返，白云千载空悠悠。**
		**晴川历历汉阳树，芳草萋萋鹦鹉洲。**
		**日暮乡关何处是？烟波江上使人愁。**



### 使至塞上

###### 作者：[王维](https://so.gushiwen.cn/authorv_52fceee85532.aspx) [〔唐代〕](https://so.gushiwen.cn/shiwens/default.aspx?cstr=唐代)

**单车欲问边，属国过居延。**
		**征蓬出汉塞，归雁入胡天。**
		**大漠孤烟直，长河落日圆。**
		**萧关逢候骑，都护在燕然。**



### 渡荆门送别

###### 作者：[李白](https://so.gushiwen.cn/authorv_b90660e3e492.aspx) [〔唐代〕](https://so.gushiwen.cn/shiwens/default.aspx?cstr=唐代)

**渡远荆门外，来从楚国游。**
		**山随平野尽，江入大荒流。**
		**月下飞天镜，云生结海楼。**
		**仍怜故乡水，万里送行舟。**



### 钱塘湖春行

###### 作者：[白居易](https://so.gushiwen.cn/authorv_85097dd0c645.aspx) [〔唐代〕](https://so.gushiwen.cn/shiwens/default.aspx?cstr=唐代)

**孤山寺北贾亭西，水面初平云脚低。**
		**几处早莺争暖树，谁家新燕啄春泥。**
		**乱花渐欲迷人眼，浅草才能没马蹄。**
		**最爱湖东行不足，绿杨阴里白沙堤。**



### 庭中有奇树

###### 作者：[佚名](https://so.gushiwen.cn/authorv_2128926194cd.aspx) [〔两汉〕](https://so.gushiwen.cn/shiwens/default.aspx?cstr=两汉)

**庭中有奇树，绿叶发华滋。**
		**攀条折其荣，将以遗所思。**
		**馨香盈怀袖，路远莫致之。**
		**此物何足贵？但感别经时。**



### 龟虽寿

###### 作者：[曹操](https://so.gushiwen.cn/authorv_f4d9b1ed94dc.aspx) [〔两汉〕](https://so.gushiwen.cn/shiwens/default.aspx?cstr=两汉)

**神龟虽寿，犹有竟时。**
		**腾蛇乘雾，终为土灰。**
		**老骥伏枥，志在千里。**
		**烈士暮年，壮心不已。**
		**盈缩之期，不但在天；**
		**养怡之福，可得永年。**
		**幸甚至哉，歌以咏志。**



### 赠从弟

###### 作者：[刘祯](https://so.gushiwen.cn/search.aspx?value=刘祯)

**亭亭山上松，瑟瑟谷中风。**
		**风声一何盛，松枝一何劲！**
		**冰霜正惨凄，终岁常端正。**
		**岂不罹凝寒，松柏有本性！**



### 梁甫行

###### 作者：[曹植](https://so.gushiwen.cn/authorv_6c695909f577.aspx) [〔魏晋〕](https://so.gushiwen.cn/shiwens/default.aspx?cstr=魏晋)

**八方各异气，千里殊风雨。**
		**剧哉边海民，寄身于草野。**
		**妻子象禽兽，行止依林阻。**
		**柴门何萧条，狐兔翔我宇。**



### 富贵不能淫

###### 作者：[孟子](https://so.gushiwen.cn/search.aspx?value=孟子) [〔先秦〕](https://so.gushiwen.cn/shiwens/default.aspx?cstr=先秦)

**景春曰：“公孙衍、张仪岂不诚大丈夫哉？一怒而诸侯惧，安居而天下熄。”**

**孟子曰：“是焉得为大丈夫乎？子未学礼乎？丈夫之冠也，父命之；女子之嫁也，母命之，往送之门，戒之曰：‘往之女家，必敬必戒，无违夫子！’以顺为正者，妾妇之道也。居天下之广居，立天下之正位，行天下之大道。得志，与民由之；不得志，独行其道。富贵不能淫，贫贱不能移，威武不能屈，此之谓大丈夫。”**



### 生于忧患，死于安乐

###### 作者：[孟子及其弟子](https://so.gushiwen.cn/search.aspx?value=孟子及其弟子) [〔先秦〕](https://so.gushiwen.cn/shiwens/default.aspx?cstr=先秦)

**舜发于畎亩之中，傅说举于版筑之间，胶鬲举于鱼盐之中，管夷吾举于士，孙叔敖举于海，百里奚举于市。故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，曾益其所不能。**

**人恒过，然后能改；困于心，衡于虑，而后作；征于色，发于声，而后喻。入则无法家拂士，出则无敌国外患者，国恒亡。然后知生于忧患而死于安乐也。**



### 愚公移山

###### 作者：[列子](https://so.gushiwen.cn/authorv_de8c4d88daec.aspx) [〔先秦〕](https://so.gushiwen.cn/shiwens/default.aspx?cstr=先秦)

**太行、王屋二山，方七百里，高万仞，本在冀州之南，河阳之北。**

**北山愚公者，年且九十，面山而居。惩山北之塞，出入之迂也，聚室而谋曰：“吾与汝毕力平险，指通豫南，达于汉阴，可乎？”杂然相许。其妻献疑曰：“以君之力，曾不能损魁父之丘，如太行、王屋何？且焉置土石？”杂曰：“投诸渤海之尾，隐土之北。”遂率子孙荷担者三夫，叩石垦壤，箕畚运于渤海之尾。邻人京城氏之孀妻有遗男，始龀，跳往助之。寒暑易节，始一反焉。**

**河曲智叟笑而止之曰：“甚矣，汝之不惠！以残年余力，曾不能毁山之一毛，其如土石何？”北山愚公长息曰：“汝心之固，固不可彻，曾不若孀妻弱子。虽我之死，有子存焉。子又生孙，孙又生子；子又有子，子又有孙；子子孙孙无穷匮也，而山不加增，何苦而不平？”河曲智叟亡以应。**

**操蛇之神闻之，惧其不已也，告之于帝。帝感其诚，命夸娥氏二子负二山，一厝朔东，一厝雍南。自此，冀之南，汉之阴，无陇断焉。**



### 周亚夫军细柳

###### 作者：[司马迁](https://so.gushiwen.cn/authorv_f01178aaa8c0.aspx) [〔两汉〕](https://so.gushiwen.cn/shiwens/default.aspx?cstr=两汉)

**文帝之后六年，匈奴大入边。乃以宗正刘礼为将军，军霸上；祝兹侯徐厉为将军，军棘门；以河内守亚夫为将军，军细柳：以备胡。**

**上自劳军。至霸上及棘门军，直驰入，将以下骑送迎。已而之细柳军，军士吏被甲，锐兵刃，彀弓弩，持满。天子先驱至，不得入。先驱曰：“天子且至！”军门都尉曰：“将军令曰：‘军中闻将军令，不闻天子之诏。’”居无何，上至，又不得入。于是上乃使使持节诏将军：“吾欲入劳军。”亚夫乃传言开壁门。壁门士吏谓从属车骑曰：“将军约，军中不得驱驰。”于是天子乃按辔徐行。至营，将军亚夫持兵揖曰：“介胄之士不拜，请以军礼见。”天子为动，改容式车。使人称谢：“皇帝敬劳将军。”成礼而去。**

**既出军门，群臣皆惊。文帝曰：“嗟乎，此真将军矣！曩者霸上、棘门军，若儿戏耳，其将固可袭而虏也。至于亚夫，可得而犯邪！”称善者久之。**



### 饮酒（其五）

###### 作者：[陶渊明](https://so.gushiwen.cn/authorv_07d17f8539d7.aspx) [〔魏晋〕](https://so.gushiwen.cn/shiwens/default.aspx?cstr=魏晋)

**结庐在人境，而无车马喧。**
		**问君何能尔？心远地自偏。**
		**采菊东篱下，悠然见南山。**
		**山气日夕佳，飞鸟相与还。**
		**此中有真意，欲辨已忘言。**



### 春望

###### 作者：[杜甫](https://so.gushiwen.cn/authorv_515ea88d1858.aspx) [〔唐代〕](https://so.gushiwen.cn/shiwens/default.aspx?cstr=唐代)

**国破山河在，城春草木深。**
		**感时花溅泪，恨别鸟惊心。**
		**烽火连三月，家书抵万金。**
		**白头搔更短，浑欲不胜簪。**



### 雁门太守行

###### 作者：[李贺](https://so.gushiwen.cn/authorv_74d46d599f15.aspx)

**黑云压城城欲摧，甲光向日金鳞开。**
		**角声满天秋色里，塞上燕脂凝夜紫。**
		**半卷红旗临易水，霜重鼓寒声不起。**
		**报君黄金台上意，提携玉龙为君死。**



### 赤壁

###### 作者：[杜牧](https://so.gushiwen.cn/authorv_727e9dff8850.aspx) [〔唐代〕](https://so.gushiwen.cn/shiwens/default.aspx?cstr=唐代)

**折戟沉沙铁未销，自将磨洗认前朝。**
		**东风不与周郎便，铜雀春深锁二乔。**



### 渔家傲（天接云涛连晓雾）

###### 作者：[李清照](https://so.gushiwen.cn/authorv_9cb3b7c0e4a0.aspx) [〔宋代〕](https://so.gushiwen.cn/shiwens/default.aspx?cstr=宋代)

**天接云涛连晓雾，星河欲转千帆舞。仿佛梦魂归帝所。闻天语，殷勤问我归何处。**
		**我报路长嗟日暮，学诗谩有惊人句。九万里风鹏正举。风休住，蓬舟吹取三山去！**



------



# #八年级下：



### 桃花源记

###### 作者：[陶渊明](https://so.gushiwen.cn/authorv_07d17f8539d7.aspx) [〔魏晋〕](https://so.gushiwen.cn/shiwens/default.aspx?cstr=魏晋)

**晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之，复前行，欲穷其林。**

**林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田、美池、桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。**

**见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”**

**既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。**

**南阳刘子骥，高尚士也，闻之，欣然规往。未果，寻病终。后遂无问津者。**



### 小石潭记

###### 作者：[柳宗元](https://so.gushiwen.cn/authorv_0ba13a22799e.aspx) [〔唐代〕](https://so.gushiwen.cn/shiwens/default.aspx?cstr=唐代)

**从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。**

**潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。**

**潭西南而望，斗折蛇行，明灭可见。其岸势犬牙差互，不可知其源。**

**坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。**

**同游者：吴武陵，龚古，余弟宗玄。隶而从者，崔氏二小生，曰恕己，曰奉壹。**



### 关雎

###### 作者：[佚名](https://so.gushiwen.cn/authorv_2128926194cd.aspx) [〔先秦〕](https://so.gushiwen.cn/shiwens/default.aspx?cstr=先秦)

**关关雎鸠，在河之洲。窈窕淑女，君子好逑。**
		**参差荇菜，左右流之。窈窕淑女，寤寐求之。**
		**求之不得，寤寐思服。悠哉悠哉，辗转反侧。**
		**参差荇菜，左右采之。窈窕淑女，琴瑟友之。**
		**参差荇菜，左右芼之。窈窕淑女，钟鼓乐之。**



### 蒹葭

###### 作者：[佚名](https://so.gushiwen.cn/authorv_2128926194cd.aspx) [〔先秦〕](https://so.gushiwen.cn/shiwens/default.aspx?cstr=先秦)

**蒹葭苍苍，白露为霜。所谓伊人，在水一方。		溯洄从之，道阻且长。溯游从之，宛在水中央。**
		**蒹葭萋萋，白露未晞。所谓伊人，在水之湄。		溯洄从之，道阻且跻。溯游从之，宛在水中坻。**
		**蒹葭采采，白露未已。所谓伊人，在水之涘。		溯洄从之，道阻且右。溯游从之，宛在水中沚。**



### 式微

###### 作者：[佚名](https://so.gushiwen.cn/authorv_2128926194cd.aspx) [〔先秦〕](https://so.gushiwen.cn/shiwens/default.aspx?cstr=先秦)

**式微，式微，胡不归？微君之故，胡为乎中露？**
		**式微，式微，胡不归？微君之躬，胡为乎泥中？**



### 子衿

###### 作者：[佚名](https://so.gushiwen.cn/authorv_2128926194cd.aspx) [〔先秦〕](https://so.gushiwen.cn/shiwens/default.aspx?cstr=先秦)

**青青子衿，悠悠我心。纵我不往，子宁不嗣音？**
		**青青子佩，悠悠我思。纵我不往，子宁不来？**
		**挑兮达兮，在城阙兮。一日不见，如三月兮！**



### 送杜少府之任蜀州

###### 作者：[王勃](https://so.gushiwen.cn/authorv_e6b970da08cd.aspx) [〔唐代〕](https://so.gushiwen.cn/shiwens/default.aspx?cstr=唐代)

**城阙辅三秦，风烟望五津。**
		**与君离别意，同是宦游人。**
		**海内存知己，天涯若比邻。**
		**无为在歧路，儿女共沾巾。**



### 望洞庭湖赠张丞相

###### 作者：[孟浩然](https://so.gushiwen.cn/authorv_3811e4e1f460.aspx)

**八月湖水平，涵虚混太清。**
		**气蒸云梦泽，波撼岳阳城。**
		**欲济无舟楫，端居耻圣明。**
		**坐观垂钓者，徒有羡鱼情。**



### 北冥有鱼

###### 先秦[庄周](https://so.gushiwen.cn/authorv_6e442cfc26e0.aspx)的《[逍遥游(节选)](https://so.gushiwen.cn/shiwenv_2f0c361cecb1.aspx)》

**北冥有鱼，其名为鲲。鲲之大，不知其几千里也。化而为鸟，其名为鹏。鹏之背，不知其几千里也，怒而飞，其翼若垂天之云。是鸟也，海运则将徙于南冥。南冥者，天池也。《齐谐》者，志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也，尘埃也，生物之以息相吹也。天之苍苍，其正色邪？其远而无所至极邪？其视下也，亦若是则已矣。**



### 庄子与惠子游于濠梁之上

###### 作者：[庄周](https://so.gushiwen.cn/authorv_6e442cfc26e0.aspx) [〔先秦〕](https://so.gushiwen.cn/shiwens/default.aspx?cstr=先秦)

**庄子与惠子游于濠梁之上。庄子曰：“鲦鱼出游从容，是鱼之乐也。”惠子曰：“子非鱼，安知鱼之乐？”庄子曰：“子非我，安知我不知鱼之乐？”惠子曰：“我非子，固不知子矣；子固非鱼也，子之不知鱼之乐，全矣！”庄子曰：“请循其本。子曰‘汝安知鱼乐’云者，既已知吾知之而问我。我知之濠上也。”**



### 虽有嘉肴

###### 作者：[戴圣](https://so.gushiwen.cn/authorv_86098ff24be6.aspx) [〔两汉〕](https://so.gushiwen.cn/shiwens/default.aspx?cstr=两汉)

**虽有嘉肴，弗食，不知其旨也；虽有至道，弗学，不知其善也。是故学然后知不足，教然后知困。知不足，然后能自反也；知困，然后能自强也。故曰：教学相长也。《兑命》曰“学学半”，其此之谓乎！**



### 大道之行也

###### 作者：[礼记](https://so.gushiwen.cn/search.aspx?value=礼记) [〔先秦〕](https://so.gushiwen.cn/shiwens/default.aspx?cstr=先秦)

**大道之行也，天下为公。选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者皆有所养，男有分，女有归。货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭。是谓大同。**



### 马说

###### 作者：[韩愈](https://so.gushiwen.cn/authorv_1abe13750637.aspx) [〔唐代〕](https://so.gushiwen.cn/shiwens/default.aspx?cstr=唐代)

**世有伯乐，然后有千里马。千里马常有，而伯乐不常有。故虽有名马，祗辱于奴隶人之手，骈死于槽枥之间，不以千里称也。**

**马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？**

**策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！**



### 茅屋为秋风所破歌

###### 作者：[杜甫](https://so.gushiwen.cn/authorv_515ea88d1858.aspx) [〔唐代〕](https://so.gushiwen.cn/shiwens/default.aspx?cstr=唐代)

**八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。**

**南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。**

**俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！**

**安得广厦千万间，大庇天下寒士俱欢颜！风雨不动安如山。呜呼！何时眼前突兀见此屋，吾庐独破受冻死亦足！**



### 卖炭翁

###### 作者：[白居易](https://so.gushiwen.cn/authorv_85097dd0c645.aspx) [〔唐代〕](https://so.gushiwen.cn/shiwens/default.aspx?cstr=唐代)

**卖炭翁，伐薪烧炭南山中。**
		**满面尘灰烟火色，两鬓苍苍十指黑。**
		**卖炭得钱何所营？身上衣裳口中食。**
		**可怜身上衣正单，心忧炭贱愿天寒。**
		**夜来城外一尺雪，晓驾炭车辗冰辙。**
		**牛困人饥日已高，市南门外泥中歇。**
		**翩翩两骑来是谁？黄衣使者白衫儿。**
		**手把文书口称敕，回车叱牛牵向北。**
		**一车炭，千余斤，宫使驱将惜不得。**
		**半匹红纱一丈绫，系向牛头充炭直。**



### 题破山寺后禅院

###### 作者：[常建](https://so.gushiwen.cn/authorv_68a453f313d5.aspx) [〔唐代〕](https://so.gushiwen.cn/shiwens/default.aspx?cstr=唐代)

**清晨入古寺，初日照高林。**
		**曲径通幽处，禅房花木深。**
		**山光悦鸟性，潭影空人心。**
		**万籁此都寂，但余钟磬音。**



### 送友人

###### 作者：[李白](https://so.gushiwen.cn/authorv_b90660e3e492.aspx) [〔唐代〕](https://so.gushiwen.cn/shiwens/default.aspx?cstr=唐代)

**青山横北郭，白水绕东城。**
		**此地一为别，孤蓬万里征。**
		**浮云游子意，落日故人情。**
		**挥手自兹去，萧萧班马鸣。**



### 卜算子·黄州定慧院寓居作

###### 作者：[苏轼](https://so.gushiwen.cn/authorv_3b99a16ff2dd.aspx) [〔宋代〕](https://so.gushiwen.cn/shiwens/default.aspx?cstr=宋代)

**缺月挂疏桐，漏断人初静。谁见幽人独往来，缥缈孤鸿影。**
		**惊起却回头，有恨无人省。拣尽寒枝不肯栖，寂寞沙洲冷。**



### 卜算子·咏梅

###### 作者：[陆游](https://so.gushiwen.cn/authorv_efd5da0ed1a1.aspx)

**驿外断桥边，寂寞开无主。已是黄昏独自愁，更著风和雨。**
　　**无意苦争春，一任群芳妒。零落成泥碾作尘，只有香如故。**



------



# #九年级上：



### 岳阳楼记

###### 作者：[范仲淹](https://so.gushiwen.cn/authorv_c2c3edb9c1b1.aspx) [〔宋代〕](https://so.gushiwen.cn/shiwens/default.aspx?cstr=宋代)

**庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。**

**予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？**

**若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。**

**至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。**

**嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？时六年九月十五日。**



### 醉翁亭记

###### 作者：[欧阳修](https://so.gushiwen.cn/authorv_7ab3b8200774.aspx) [〔宋代〕](https://so.gushiwen.cn/shiwens/default.aspx?cstr=宋代)

**环滁皆山也。其西南诸峰，林壑尤美，望之蔚然而深秀者，琅琊也。山行六七里，渐闻水声潺潺，而泻出于两峰之间者，酿泉也。峰回路转，有亭翼然临于泉上者，醉翁亭也。作亭者谁？山之僧智仙也。名之者谁？太守自谓也。太守与客来饮于此，饮少辄醉，而年又最高，故自号曰醉翁也。醉翁之意不在酒，在乎山水之间也。山水之乐，得之心而寓之酒也。**

**若夫日出而林霏开，云归而岩穴暝，晦明变化者，山间之朝暮也。野芳发而幽香，佳木秀而繁阴，风霜高洁，水落而石出者，山间之四时也。朝而往，暮而归，四时之景不同，而乐亦无穷也。**

**至于负者歌于途，行者休于树，前者呼，后者应，伛偻提携，往来而不绝者，滁人游也。临溪而渔，溪深而鱼肥，酿泉为酒，泉香而酒洌，山肴野蔌，杂然而前陈者，太守宴也。宴酣之乐，非丝非竹，射者中，弈者胜，觥筹交错，起坐而喧哗者，众宾欢也。苍颜白发，颓然乎其间者，太守醉也。**

**已而夕阳在山，人影散乱，太守归而宾客从也。树林阴翳，鸣声上下，游人去而禽鸟乐也。然而禽鸟知山林之乐，而不知人之乐；人知从太守游而乐，而不知太守之乐其乐也。醉能同其乐，醒能述以文者，太守也。太守谓谁？庐陵欧阳修也。**



### 湖心亭看雪

###### 作者：[张岱](https://so.gushiwen.cn/authorv_cce8f82d981b.aspx) [〔明代〕](https://so.gushiwen.cn/shiwens/default.aspx?cstr=明代)

**崇祯五年十二月，余住西湖。大雪三日，湖中人鸟声俱绝。是日更定矣，余拏一小舟，拥毳衣炉火，独往湖心亭看雪。雾凇沆砀，天与云与山与水，上下一白。湖上影子，惟长堤一痕、湖心亭一点、与余舟一芥、舟中人两三粒而已。**

**到亭上，有两人铺毡对坐，一童子烧酒炉正沸。见余大喜曰：“湖中焉得更有此人！”拉余同饮。余强饮三大白而别。问其姓氏，是金陵人，客此。及下船，舟子喃喃曰：“莫说相公痴，更有痴似相公者。”**



### 行路难（其一）

###### 作者：[李白](https://so.gushiwen.cn/authorv_b90660e3e492.aspx) [〔唐代〕](https://so.gushiwen.cn/shiwens/default.aspx?cstr=唐代)

**金樽清酒斗十千，玉盘珍羞直万钱。**
		**停杯投箸不能食，拔剑四顾心茫然。**
		**欲渡黄河冰塞川，将登太行雪满山。**
		**闲来垂钓碧溪上，忽复乘舟梦日边。**
		**行路难，行路难，多歧路，今安在？**
		**长风破浪会有时，直挂云帆济沧海。**



### 酬乐天扬州初逢席上见赠

###### 作者：[刘禹锡](https://so.gushiwen.cn/authorv_e3c4e8cf2646.aspx) [〔唐代〕](https://so.gushiwen.cn/shiwens/default.aspx?cstr=唐代)

**巴山楚水凄凉地，二十三年弃置身。**
		**怀旧空吟闻笛赋，到乡翻似烂柯人。**
		**沉舟侧畔千帆过，病树前头万木春。**
		**今日听君歌一曲，暂凭杯酒长精神。**



### 水调歌头

###### 作者：[苏轼](https://so.gushiwen.cn/authorv_3b99a16ff2dd.aspx) [〔宋代〕](https://so.gushiwen.cn/shiwens/default.aspx?cstr=宋代)

**丙辰中秋，欢饮达旦，大醉，作此篇，兼怀子由。**

**明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。**

**转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。**



### 商山早行

###### 作者：[温庭筠](https://so.gushiwen.cn/authorv_c367ccd8cd08.aspx) [〔唐代〕](https://so.gushiwen.cn/shiwens/default.aspx?cstr=唐代)

**晨起动征铎，客行悲故乡。**
		**鸡声茅店月，人迹板桥霜。**
		**槲叶落山路，枳花明驿墙。**
		**因思杜陵梦，凫雁满回塘。**



### 月夜忆舍弟

###### 作者：[杜甫](https://so.gushiwen.cn/authorv_515ea88d1858.aspx) [〔唐代〕](https://so.gushiwen.cn/shiwens/default.aspx?cstr=唐代)

**戍鼓断人行，边秋一雁声。**
		**露从今夜白，月是故乡明。**
		**有弟皆分散，无家问死生。**
		**寄书长不达，况乃未休兵。**



### 长沙过贾谊宅

###### 作者：[刘长卿](https://so.gushiwen.cn/authorv_b3e23d54ee99.aspx)

**三年谪宦此栖迟，万古惟留楚客悲。**
		**秋草独寻人去后，寒林空见日斜时。**
		**汉文有道恩犹薄，湘水无情吊岂知。**
		**寂寂江山摇落处，怜君何事到天涯。**



### 左迁至蓝关示侄孙湘

###### 作者：[韩愈](https://so.gushiwen.cn/authorv_1abe13750637.aspx) [〔唐代〕](https://so.gushiwen.cn/shiwens/default.aspx?cstr=唐代)

**一封朝奏九重天，夕贬潮州路八千。**
		**欲为圣明除弊事，肯将衰朽惜残年！**
		**云横秦岭家何在？雪拥蓝关马不前。**
		**知汝远来应有意，好收吾骨瘴江边。**



### 丑奴儿·书博山道中壁

###### 作者：[辛弃疾](https://so.gushiwen.cn/authorv_a7900666497f.aspx) [〔宋代〕](https://so.gushiwen.cn/shiwens/default.aspx?cstr=宋代)

**少年不识愁滋味，爱上层楼。爱上层楼，为赋新词强说愁。**

**而今识尽愁滋味，欲说还休。欲说还休，却道“天凉好个秋”！**



### 行香子

###### 作者：[秦观](https://so.gushiwen.cn/authorv_d4825d86f017.aspx) [〔宋代〕](https://so.gushiwen.cn/shiwens/default.aspx?cstr=宋代)

**树绕村庄，水满陂塘。倚东风，豪兴徜徉。小园几许，收尽春光。有桃花红，李花白，菜花黄。**

**远远围墙，隐隐茅堂。飏青旗，流水桥旁。偶然乘兴，步过东冈。正莺儿啼，燕儿舞，蝶儿忙。**



### 无题（相见时难别亦难）

###### 作者：[李商隐](https://so.gushiwen.cn/authorv_bc94c92721b8.aspx) [〔唐代〕](https://so.gushiwen.cn/shiwens/default.aspx?cstr=唐代)

**相见时难别亦难，东风无力百花残。**
		**春蚕到死丝方尽，蜡炬成灰泪始干。**
		**晓镜但愁云鬓改，夜吟应觉月光寒。**
		**蓬山此去无多路，青鸟殷勤为探看。**



### 咸阳城东楼

###### 作者：[许浑](https://so.gushiwen.cn/authorv_ff17134b62ff.aspx)

**一上高城万里愁，蒹葭杨柳似汀洲。**
		**溪云初起日沉阁，山雨欲来风满楼。**
		**鸟下绿芜秦苑夕，蝉鸣黄叶汉宫秋。**
		**行人莫问当年事，故国东来渭水流。**



------



# #九年级下：



### 月夜

###### 作者：[杜甫](https://so.gushiwen.cn/authorv_515ea88d1858.aspx) [〔唐代〕](https://so.gushiwen.cn/shiwens/default.aspx?cstr=唐代)

**今夜鄜州月，闺中只独看。**
		**遥怜小儿女，未解忆长安。**
		**香雾云鬟湿，清辉玉臂寒。**
		**何时倚虚幌，双照泪痕干。**



### 鱼我所欲也

###### 作者：[孟子及其弟子](https://so.gushiwen.cn/search.aspx?value=孟子及其弟子) [〔先秦〕](https://so.gushiwen.cn/shiwens/default.aspx?cstr=先秦)

**鱼，我所欲也；熊掌，亦我所欲也。二者不可得兼，舍鱼而取熊掌者也。生，亦我所欲也；义，亦我所欲也。二者不可得兼，舍生而取义者也。生亦我所欲，所欲有甚于生者，故不为苟得也；死亦我所恶，所恶有甚于死者，故患有所不辟也。如使人之所欲莫甚于生，则凡可以得生者何不用也？使人之所恶莫甚于死者，则凡可以辟患者何不为也？由是则生而有不用也，由是则可以辟患而有不为也。是故所欲有甚于生者，所恶有甚于死者。非独贤者有是心也，人皆有之，贤者能勿丧耳。**

**一箪食，一豆羹，得之则生，弗得则死。呼尔而与之，行道之人弗受；蹴尔而与之，乞人不屑也。万钟则不辩礼义而受之，万钟于我何加焉！为宫室之美、妻妾之奉、所识穷乏者得我与？乡为身死而不受，今为宫室之美为之；乡为身死而不受，今为妻妾之奉为之；乡为身死而不受，今为所识穷乏者得我而为之：是亦不可以已乎？此之谓失其本心。**



### 唐雎不辱使命

###### 作者：[刘向 撰](https://so.gushiwen.cn/search.aspx?value=刘向+撰) [〔两汉〕](https://so.gushiwen.cn/shiwens/default.aspx?cstr=两汉)

**秦王使人谓安陵君曰：“寡人欲以五百里之地易安陵，安陵君其许寡人！”安陵君曰：“大王加惠，以大易小，甚善；虽然，受地于先王，愿终守之，弗敢易！”秦王不说。安陵君因使唐雎使于秦。**

**秦王谓唐雎曰：“寡人以五百里之地易安陵，安陵君不听寡人，何也？且秦灭韩亡魏，而君以五十里之地存者，以君为长者，故不错意也。今吾以十倍之地，请广于君，而君逆寡人者，轻寡人与？”唐雎对曰：“否，非若是也。安陵君受地于先王而守之，虽千里不敢易也，岂直五百里哉？”**

**秦王怫然怒，谓唐雎曰：“公亦尝闻天子之怒乎？”唐雎对曰：“臣未尝闻也。”秦王曰：“天子之怒，伏尸百万，流血千里。”唐雎曰：“大王尝闻布衣之怒乎？”秦王曰：“布衣之怒，亦免冠徒跣，以头抢地尔。”唐雎曰：“此庸夫之怒也，非士之怒也。夫专诸之刺王僚也，彗星袭月；聂政之刺韩傀也，白虹贯日；要离之刺庆忌也，仓鹰击于殿上。此三子者，皆布衣之士也，怀怒未发，休祲降于天，与臣而将四矣。若士必怒，伏尸二人，流血五步，天下缟素，今日是也。”挺剑而起。** 

**秦王色挠，长跪而谢之曰：“先生坐！何至于此！寡人谕矣：夫韩、魏灭亡，而安陵以五十里之地存者，徒以有先生也。”**



### 送东阳马生序

###### 作者：[宋濂](https://so.gushiwen.cn/authorv_00133162b1d0.aspx) [〔明代〕](https://so.gushiwen.cn/shiwens/default.aspx?cstr=明代)

**余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道 。又患无硕师名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。**

**当余之从师也，负箧曳屣行深山巨谷中。穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意，以中有足乐者，不知口体之奉不若人也。盖余之勤且艰若此。 今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？**

**今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵诗书，无奔走之劳矣；有司业、博士为之师，未有问而不告、求而不得者也；凡所宜有之书，皆集于此，不必若余之手录，假诸人而后见也。其业有不精、德有不成者，非天质之卑，则心不若余之专耳，岂他人之过哉？**

**东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达。与之论辨，言和而色夷。自谓少时用心于学甚劳，是可谓善学者矣。其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知予者哉？**



### 渔家傲·秋思

###### 作者：[范仲淹](https://so.gushiwen.cn/authorv_c2c3edb9c1b1.aspx) [〔宋代〕](https://so.gushiwen.cn/shiwens/default.aspx?cstr=宋代)

**塞下秋来风景异，衡阳雁去无留意。四面边声连角起，千嶂里，长烟落日孤城闭。**

**浊酒一杯家万里，燕然未勒归无计。羌管悠悠霜满地，人不寐，将军白发征夫泪。**



### 江城子·密州出猎

###### 作者：[苏轼](https://so.gushiwen.cn/authorv_3b99a16ff2dd.aspx) [〔宋代〕](https://so.gushiwen.cn/shiwens/default.aspx?cstr=宋代)

**老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。**

**酒酣胸胆尚开张。鬓微霜，又何妨！持节云中，何日遣冯唐？会挽雕弓如满月，西北望，射天狼。**



### 破阵子·为陈同甫赋壮语以寄之

###### 作者：[辛弃疾](https://so.gushiwen.cn/authorv_a7900666497f.aspx)

**醉里挑灯看剑，梦回吹角连营。八百里分麾下炙，五十弦翻塞外声，沙场秋点兵。**

**马作的卢飞快，弓如霹雳弦惊。了却君王天下事，赢得生前身后名。可怜白发生！**



### 满江红（小住京华）

###### 作者：[秋瑾](https://so.gushiwen.cn/search.aspx?value=秋瑾) [〔近现代〕](https://so.gushiwen.cn/shiwens/default.aspx?cstr=近现代)

**小住京华，早又是中秋佳节。为篱下黄花开遍，秋容如拭。四面歌残终破楚，八年风味徒思浙。苦将侬强派作蛾眉，殊未屑！**

**身不得，男儿列，心却比，男儿烈。算平生肝胆，因人常热。俗子胸襟谁识我？英雄末路当磨折。莽红尘何处觅知音？青衫湿！**



### 曹刿论战

###### 作者：[左丘明](https://so.gushiwen.cn/authorv_1585930d4e76.aspx) [〔先秦〕](https://so.gushiwen.cn/shiwens/default.aspx?cstr=先秦)

**十年春，齐师伐我。公将战，曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未遍，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”**

**公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。**

**既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之。夫大国，难测也，惧有伏焉。吾视其辙乱，望其旗靡，故逐之。”**



### 邹忌讽齐王纳谏

###### 作者：[刘向 撰](https://so.gushiwen.cn/search.aspx?value=刘向+撰) [〔两汉〕](https://so.gushiwen.cn/shiwens/default.aspx?cstr=两汉)

**邹忌修八尺有余，而形貌昳丽。朝服衣冠，窥镜，谓其妻曰：“我孰与城北徐公美？”其妻曰：“君美甚，徐公何能及君也？”城北徐公，齐国之美丽者也。忌不自信，而复问其妾曰：“吾孰与徐公美？”妾曰：“徐公何能及君也？”旦日，客从外来，与坐谈，问之客曰：“吾与徐公孰美？”客曰：“徐公不若君之美也。”明日徐公来，孰视之，自以为不如；窥镜而自视，又弗如远甚。暮寝而思之，曰：“吾妻之美我者，私我也；妾之美我者，畏我也；客之美我者，欲有求于我也。”**

**于是入朝见威王，曰：“臣诚知不如徐公美。臣之妻私臣，臣之妾畏臣，臣之客欲有求于臣，皆以美于徐公。今齐地方千里，百二十城，宫妇左右莫不私王，朝廷之臣莫不畏王，四境之内莫不有求于王：由此观之，王之蔽甚矣。”**

**王曰：“善。”乃下令：“群臣吏民能面刺寡人之过者，受上赏；上书谏寡人者，受中赏；能谤讥于市朝，闻寡人之耳者，受下赏。”令初下，群臣进谏，门庭若市；数月之后，时时而间进；期年之后，虽欲言，无可进者。燕、赵、韩、魏闻之，皆朝于齐。此所谓战胜于朝廷。**



### 陈涉世家

###### 作者：[司马迁](https://so.gushiwen.cn/authorv_f01178aaa8c0.aspx) [〔两汉〕](https://so.gushiwen.cn/shiwens/default.aspx?cstr=两汉)

**陈胜者，阳城人也，字涉。吴广者，阳夏人也，字叔。陈涉少时，尝与人佣耕，辍耕之垄上，怅恨久之，曰：“苟富贵，无相忘。”佣者笑而应曰：“若为佣耕，何富贵也？”陈涉太息曰：“嗟乎！燕雀安知鸿鹄之志哉！”**

**二世元年七月，发闾左適戍渔阳，九百人屯大泽乡。陈胜﹑吴广皆次当行，为屯长。会天大雨，道不通，度已失期。失期，法皆斩。陈胜﹑吴广乃谋曰：“今亡亦死，举大计亦死；等死，死国可乎？”陈胜曰：“天下苦秦久矣。吾闻二世少子也，不当立，当立者乃公子扶苏。扶苏以数谏故，上使外将兵。今或闻无罪，二世杀之。百姓多闻其贤，未知其死也。项燕为楚将，数有功，爱士卒，楚人怜之。或以为死，或以为亡。今诚以吾众诈自称公子扶苏﹑项燕，为天下唱，宜多应者。”吴广以为然。乃行卜。卜者知其指意，曰：“足下事皆成，有功。然足下卜之鬼乎！”陈胜﹑吴广喜，念鬼，曰：“此教我先威众耳。”乃丹书帛曰“陈胜王”，置人所罾鱼腹中。卒买鱼烹食，得鱼腹中书，固以怪之矣。又间令吴广之次所旁丛祠中，夜篝火，狐鸣呼曰：“大楚兴，陈胜王。”卒皆夜惊恐。旦日，卒中往往语，皆指目陈胜。**

**吴广素爱人，士卒多为用者。将尉醉，广故数言欲亡，忿恚尉，令辱之，以激怒其众。尉果笞广。尉剑挺，广起，夺而杀尉。陈胜佐之，并杀两尉。召令徒属曰：“公等遇雨，皆已失期，失期当斩。藉第令毋斩，而戍死者固十六七。且壮士不死即已，死即举大名耳，王侯将相宁有种乎！”徒属皆曰：“敬受命。”乃诈称公子扶苏﹑项燕，从民欲也。袒右，称大楚。为坛而盟，祭以尉首。陈胜自立为将军，吴广为都尉。攻大泽乡，收而攻蕲。蕲下，乃令符离人葛婴将兵徇蕲以东。攻铚、酂、苦、柘、谯皆下之。行收兵。比至陈，车六七百乘，骑千余，卒数万人。攻陈，陈守令皆不在，独守丞与战谯门中。弗胜，守丞死，乃入据陈。数日，号令召三老﹑豪杰与皆来会计事。三老﹑豪杰皆曰：“将军身被坚执锐，伐无道，诛暴秦，复立楚国之社稷，功宜为王。”陈涉乃立为王，号为张楚。当此时，诸郡县苦秦吏者，皆刑其长吏，杀之以应陈涉。乃以吴叔为假王，监诸将以西击荥阳。令陈人武臣、张耳、陈馀徇赵地，令汝阴人邓宗徇九江郡。当此时，楚兵数千人为聚者，不可胜数。**

**葛婴至东城，立襄强为楚王。婴后闻陈王已立，因杀襄强，还报。至陈，陈王诛杀葛婴。陈王令魏人周市北徇魏地。吴广围荥阳。李由为三川守，守荥阳，吴叔弗能下。陈王征国之豪杰与计，以上蔡人房君蔡赐为上柱国。**

**周文，陈之贤人也，尝为项燕军视日，事春申君，自言习兵，陈王与之将军印，西击秦。行收兵至关，车千乘，卒数十万，至戏，军焉。秦令少府章邯免郦山徒﹑人奴产子生，悉发以击楚大军，尽败之。周文败，走出关，止次曹阳二三月。章邯追败之，复走次渑池十余日。章邯击，大破之。周文自刭，军遂不战。**

**武臣到邯郸，自立为赵王，陈馀为大将军，张耳、召骚为左右丞相。陈王怒，捕系武臣等家室，欲诛之。柱国曰：“秦未亡而诛赵王将相家属，此生一秦也。不如因而立之。”陈王乃遣使者贺赵，而徙系武臣等家属宫中，而封耳子张敖为成都君，趣赵兵，亟入关。赵王将相相与谋曰：“王王赵，非楚意也。楚已诛秦，必加兵於赵。计莫如毋西兵，使使北徇燕地以自广也。赵南据大河，北有燕、代，楚虽胜秦，不敢制赵。若楚不胜秦，必重赵。赵乘秦之弊，可以得志于天下。”赵王以为然，因不西兵，而遣故上谷卒史韩广将兵北徇燕地。**

**燕故贵人豪杰谓韩广曰：“楚已立王，赵又已立王。燕虽小，亦万乘之国也，原将军立为燕王。”韩广曰：“广母在赵，不可。”燕人曰：“赵方西忧秦，南忧楚，其力不能禁我。且以楚之彊，不敢害赵王将相之家，赵独安敢害将军之家！”韩广以为然，乃自立为燕王。居数月，赵奉燕王母及家属归之燕。**

**当此之时，诸将之徇地者，不可胜数。周市北徇地至狄，狄人田儋杀狄令，自立为齐王，以齐反击周市。市军散，还至魏地，欲立魏后故宁陵君咎为魏王。时咎在陈王所，不得之魏。魏地已定，欲相与立周市为魏王，周市不肯。使者五反，陈王乃立宁陵君咎为魏王，遣之国。周市卒为相。**

**将军田臧等相与谋曰：“周章军已破矣，秦兵旦暮至，我围荥阳城弗能下，秦军至，必大败。不如少遗兵，足以守荥阳，悉精兵迎秦军。今假王骄，不知兵权，不可与计，非诛之，事恐败。”因相与矫王令以诛吴叔，献其首于陈王。陈王使使赐田臧楚令尹印，使为上将。田臧乃使诸将李归等守荥阳城，自以精兵西迎秦军于敖仓。与战，田臧死，军破。章邯进兵击李归等荥阳下，破之，李归等死。**

**阳城人邓说将兵居郯，章邯别将击破之，邓说军散走陈。铚人伍徐将兵居许，章邯击破之，伍徐军皆散走陈。陈王诛邓说。**

**陈王初立时，陵人秦嘉﹑铚人董譄﹑符离人朱鸡石﹑取虑人郑布﹑徐人丁疾等皆特起，将兵围东海守庆于郯。陈王闻，乃使武平君畔为将军，监郯下军。秦嘉不受命，嘉自立为大司马，恶属武平君。告军吏曰：“武平君年少，不知兵事，勿听！”因矫以王命杀武平君畔。**

**章邯已破伍徐，击陈，柱国房君死。章邯又进兵击陈西张贺军。陈王出监战，军破，张贺死。**

**腊月，陈王之汝阴，还至下城父，其御庄贾杀以降秦。陈胜葬砀，谥曰隐王。**

**陈王故涓人将军吕臣为仓头军，起新阳，攻陈下之，杀庄贾，复以陈为楚。**

**初，陈王至陈，令铚人宋留将兵定南阳，入武关。留已徇南阳，闻陈王死，南阳复为秦。宋留不能入武关，乃东至新蔡，遇秦军，宋留以军降秦。秦传留至咸阳，车裂留以徇。**

**秦嘉等闻陈王军破出走，乃立景驹为楚王，引兵之方与，欲击秦军定陶下。使公孙庆使齐王，欲与并力俱进。齐王曰：“闻陈王战败，不知其死生，楚安得不请而立王！”公孙庆曰：“齐不请楚而立王，楚何故请齐而立王！且楚首事，当令于天下。”田儋诛杀公孙庆。**

**秦左右校复攻陈，下之。吕将军走，收兵复聚。鄱盗当阳君黥布之兵相收，复击秦左右校，破之青波，复以陈为楚。会项梁立怀王孙心为楚王。**

**陈胜王凡六月。已为王，王陈。其故人尝与佣耕者闻之，之陈，扣宫门曰：“吾欲见涉。”宫门令欲缚之。自辩数，乃置，不肯为通。陈王出，遮道而呼涉。陈王闻之，乃召见，载与俱归。入宫，见殿屋帷帐，客曰：“夥颐！涉之为王沉沉者！”楚人谓多为伙，故天下传之，夥涉为王，由陈涉始。客出入愈益发舒，言陈王故情。或说陈王曰：“客愚无知，颛妄言，轻威。”陈王斩之。诸陈王故人皆自引去，由是无亲陈王者。陈王以朱房为中正，胡武为司过，主司群臣。诸将徇地，至，令之不是者，系而罪之，以苛察为忠。其所不善者，弗下吏，辄自治之。陈王信用之。诸将以其故不亲附，此其所以败也。**

**陈胜虽已死，其所置遣侯王将相竟亡秦，由涉首事也。高祖时为陈涉置守頉三十家砀，至今血食。**

**褚先生曰：地形险阻，所以为固也；兵革刑法，所以为治也。犹未足恃也。夫先王以仁义为本，而以固塞文法为枝叶，岂不然哉！吾闻贾生之称曰：**

**“秦孝公据肴函之固，拥雍州之地，君臣固守，以窥周室，有席卷天下、包举宇内、囊括四海之意，并吞八荒之心。当是时也，商君佐之，内立法度，务耕织，修守战之具；外连衡而斗诸侯。于是秦人拱手而取西河之外。**

**“孝公既没，惠文、武、昭襄蒙故业因遗策，南取汉中，西举巴蜀，东割膏腴之地，收要害之郡。诸侯恐惧，会盟而谋弱秦，不爱珍器、重宝、肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离横，兼韩、魏、燕、赵、宋、卫、中山之众。于是六国之士，有宁越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关而延敌，九国之师逡巡遁逃而不敢进。秦无亡矢遗镞之费，而天下诸侯已困矣。于是从散约解，争割地以赂秦。秦有余力而制其弊，追亡逐北，伏尸百万，流血飘橹。因利乘便，宰割天下，分裂河山。强国请服，弱国入朝。**

**“施及孝文王、庄襄王，享国之日浅，国家无事。**

**“及至始皇，奋六世之余烈，振长策而御宇内，吞二周而亡诸侯，履至尊而制六合，执敲朴以鞭笞天下，威振四海。南取百越之地，以为桂林、象郡。百越之君，俯首系颈，委命下吏。乃使蒙恬北筑长城而守藩篱，却匈奴七百余里。胡人不敢南下而牧马，士不敢弯弓而报怨。于是废先王之道，燔百家之言，以愚黔首；隳名城，杀豪俊，收天下之兵聚之咸阳，销锋鍉，铸以为金人十二，以弱天下之民。然后践华为城，因河为池，据亿丈之城、临不测之溪以为固。良将劲驽，守要害之处；信臣精卒，陈利兵而谁何。天下已定，始皇之心，自以为关中之固，金城千里，子孙帝王万世之业也。**

**“始皇既没，余威震于殊俗。 然陈涉瓮牖绳枢之子，氓隶之人，而迁徙之徒也；材能不及中人，非有仲尼、墨翟之贤，陶朱、猗顿之富。蹑足行伍之间，倔起阡陌之中，率罢散之卒，将数百之众，转而攻秦，斩木为兵，揭竿为旗，天下云集而响应，赢粮而景从。山东豪俊遂并起而亡秦族矣。**

**“且夫天下非小弱也，雍州之地，肴函之固，自若也；陈涉之位，非尊于齐、楚、燕、赵、韩、魏、宋、卫、中山之君也；锄耰棘矜，不铦于钩戟长铩也；适戍之众，非抗于九国之师也；深谋远虑，行军用兵之道，非及向时之士也。然而成败异变，功业相反。试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣。然后以六合为家，肴函为宫。一夫作难而七庙隳，身死人手，为天下笑者，何也？仁义不施而攻守之势异也。”**

**【索隐述赞】天下匈匈，海内乏主，掎鹿争捷，瞻乌爰处。陈胜首事，厥号张楚。鬼怪是凭，鸿鹄自许。葛婴东下，周文西拒。始亲朱房，又任胡武。伙颐见杀，腹心不与。庄贾何人，反噬城父！**



### 出师表

###### 作者：[诸葛亮](https://so.gushiwen.cn/authorv_e82a672a1ca9.aspx) [〔两汉〕](https://so.gushiwen.cn/shiwens/default.aspx?cstr=两汉)

**先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。**

**宫中府中，俱为一体；陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内外异法也。**

**侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。**

**将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行阵和睦，优劣得所。**

**亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞良死节之臣，愿陛下亲之信之，则汉室之隆，可计日而待也。**

**臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，咨臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。**

**先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明；故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。**

**愿陛下托臣以讨贼兴复之效，不效，则治臣之罪，以告先帝之灵。若无兴德之言，则责攸之、祎、允等之慢，以彰其咎；陛下亦宜自谋，以咨诹善道，察纳雅言，深追先帝遗诏。臣不胜受恩感激。今当远离，临表涕零，不知所言。**



### 十五从军征

###### 作者：[佚名](https://so.gushiwen.cn/authorv_2128926194cd.aspx) [〔两汉〕](https://so.gushiwen.cn/shiwens/default.aspx?cstr=两汉)

**十五从军征，八十始得归。**
		**道逢乡里人：“家中有阿谁？”**
		**“遥看是君家，松柏冢累累。”**
		**兔从狗窦入，雉从梁上飞。**
		**中庭生旅谷，井上生旅葵。**
		**舂谷持作饭，采葵持作羹。**
		**羹饭一时熟，不知饴阿谁。**
		**出门东向看，泪落沾我衣。**



### 白雪歌送武判官归京

###### 作者：[岑参](https://so.gushiwen.cn/authorv_0969d1da1ac1.aspx) [〔唐代〕](https://so.gushiwen.cn/shiwens/default.aspx?cstr=唐代)

**北风卷地白草折，胡天八月即飞雪。**
		**忽如一夜春风来，千树万树梨花开。**
		**散入珠帘湿罗幕，狐裘不暖锦衾薄。**
		**将军角弓不得控，都护铁衣冷难着。**
		**瀚海阑干百丈冰，愁云惨淡万里凝。**
		**中军置酒饮归客，胡琴琵琶与羌笛。**
		**纷纷暮雪下辕门，风掣红旗冻不翻。**
		**轮台东门送君去，去时雪满天山路。**
		**山回路转不见君，雪上空留马行处。**



### 南乡子·登京口北固亭有怀

###### 作者：[辛弃疾](https://so.gushiwen.cn/authorv_a7900666497f.aspx)

**何处望神州？满眼风光北固楼。千古兴亡多少事？悠悠。不尽长江滚滚流。**

**年少万兜鍪，坐断东南战未休。天下英雄谁敌手？曹刘。生子当如孙仲谋。**



### 过零丁洋

###### 作者：[文天祥](https://so.gushiwen.cn/authorv_7ef6502f1e96.aspx) [〔宋代〕](https://so.gushiwen.cn/shiwens/default.aspx?cstr=宋代)

**辛苦遭逢起一经，干戈寥落四周星。**
		**山河破碎风飘絮，身世浮沉雨打萍。**
		**惶恐滩头说惶恐，零丁洋里叹零丁。**
		**人生自古谁无死？留取丹心照汗青。**



------



# 优秀文章：



### 捕风者 

######  彭家河

 我曾经想看到风的形状，可它形无定式来去无踪；我也曾想捕捉风的味道，可是，风静隐于虚无之中，风动，带来的却是他处的味道；我也曾琢磨过风的声音，才知道风本无声，只是有许多声音都被风一路带来又一路带走……

在我离开农村进入小县城之后，仿佛进入一个听觉和味觉的荒漠。身处日益膨胀和来不及完善的城市，我成天浸泡在城市污秽的味道和繁杂的声音之中，只能独自怀念着风清气正的乡下时光。

虽然风的形状不可看见，但是风经过之处，也总有从静到动的提示。草倒叶飞、云转幡动，这都是风在说它来了。可能风还在远处，我们就远远地发现了风的脚印。在乡下；如果站在木格的窗子背后，只要看到对面青山上的树在摇摆，山路上的雨衣在飘动，瓦房上的炊烟在扭腰，这些都是在说，那就是风。当然，居住在高高的电梯公寓，隔着双层的玻璃窗子，也只有那些粗壮烟囱上方的烟雾或者花花绿绿的商铺彩旗，在天空中写着“风”，如果没有这些烟囱或者旗子，应该是看不到风的身影的。看庭前花开花落，望天外云卷云舒，本是件简单的事，然而，要在城市灰蒙蒙的天底下看看云，实在是十分奢侈的想法。当然，在行色匆匆的人流中，没有谁会停下来静静看一会儿风的来去和风的大小，都是在奔波行走讨价还价的间隙，偶尔由鼻翼、肌肤、耳朵听闻风的踪迹。

多年前的一个五月，我在农忙时节回到乡下，刚下过暴雨，溪里池里水都涨起来了。在那个雨过天睛的黄昏，我坐在青草地上乘凉，阵阵温和的晚风吹过，风中满载着布谷的歌唱、虫子的嘶鸣，还有牛的长调，我突然觉得，这样的五月，才算是完整或者完美的。之后，我也时常回乡下去，更多的时候就在春节前后，等到天黑定了，山里山外全是静默的，偶尔有人家点燃一串鞭炮，响过之后，夜晚更显得寂静了。

对于风中味道的触摸，主要依靠鼻翼，舌头无须过多参与。风中的味道，在乡下，更多的是花花草草传出的消息。当然，花要把消息告诉的不是人，而是那些远远近近的虫子，只不过让人也无意中捕获了。花的消息，风在以一种更加隐秘的方法传播，也是一种不可看见不可听闻的方式。因而，在乡下，一个人的嗅觉是十分灵敏的。

村口人家的饭熟了，村尾的人都知道是些什么菜。如果是在饥饿的年代，就有不少无事的孩子过去串门了。如果闻见有腊肉的味道，那一定是家里来了远客；如果是酸菜红苕的味道，就不过去凑热闹了。每年端午，家家都会用新面蒸馒头，一大早，
 村子就全笼罩在一层淡淡的馒头香味中，虽然各家各户还把馒头扣在蒸笼里，但是只要鼻翼轻微动一下，就知道哪家的包子是肉馅的，哪家是菜馅的，还有哪家用的是洋槐花作瓤。

乡下，风的味道不仅四季各异，而且一天之中也不断变换，早上凉，中午热，晚上冷。当然，如此简单的词语无力把乡村的风在纸上再现，或者将其描述得原汁原味。

封闭在厚厚的水泥墙里，百无聊赖地想到了乡下的风声和风味。风中遥远的声音和淡淡的味道，正如我刻骨的乡愁和莫名的悲伤。

------

### 你的光照亮了我的世界

亲爱的自己：

见字如面。

近来总想和你谈谈。累了吧？你瞧，你眼中的光好像黯淡了不少。

你从来都不是最耀眼的孩子。你的五官普普通通，唱歌五音不全，没有过人的聪明才智，也没有与人周旋的八面玲珑。

你生在破晓前的黑夜，后来你才知道，万物因太阳而生。

记得吗？初二那段日子，你想参加作文竞赛。于是，你成了那个灯光下奋笔疾书的女孩，因为你也有个作家梦呢。你轻轻告诉自己：“我要证明，我可以！”

可是后来，你落选了。那天的雪下得那样大，行云似不再流转，枯木似不再萌发。你低下头，想掩藏你的失落，可是眼中的泪早已打了三转，一颤，落在作文纸上。

荆棘铺满前路，但眺望是青春的姿态。

你在心中默念：我不会放弃的！亲爱的自己，我知道，你不是认命的孩子。黑夜里出生的孩子，向往黎明的温暖。于是，你向往着炽热的阳光。

最让我感动的是初三的那节语文课。你平常是多么羞涩啊，可是，就是这样一个羞涩的孩子，居然能鼓起勇气站在讲台上，在同学和老师的鼓励下昂起头大声地朗读自己的作文。我看到，窗边有一束金光挤进来，洒在你青春洋溢的面庞上。

自此，那束金光便追随着你。

回首那些或难过或开怀的记忆，你眼中的光是否明亮了几分？
 现在的你或许会因劳累而叹息，但是看到这些奋斗的痕迹，你便会充满斗志，昂扬进取。

无论冬日的黑夜多么寒冷黑暗，向阳的花始终向往光明！

一位外国导演说过：“虽然辛苦，可我还是会选择那种滚烫的人生。”回首看看那个逐梦少女身上散发的光，然后就此展开新的征程吧！

过去的自己，你的努力似一道光，照亮了现在的我和我的世界。谢谢你，亲爱的自己！

2020年7月14日

------

#### 																星星缀满我的脸

###### 																							傅菲

人世间，唯有星辰和星辰下的旷野，让人不会厌倦。
		当我仰望星空，觉得它像巨大的谜，我永远也无法猜透。星空的存在，是生命中最大的诱惑。星空浩瀚无边，亘古不变，散发的清光纯洁如水。星空下的人间，从来都是寂然的。一个热爱孤独的人，星空会带给他沉默的伴侣。海子在《黑夜的献诗》中说:“天空一无所有，为何给我安慰。”天空一无所有，除了无处不在的星光。给我们安慰的，不是别的，恰恰是如星辰般的孤独。
		星光照耀过多少人，谁又知道呢?每一个人都数过星星，可谁又数得清呢?星光是一把把刀，呼呼呼，从我们头顶飞过。我们看不到刀，也看不到刀光，看到的是星星如钉子，被钉在苍穹的悬崖峭壁上。我们遥望星空时，会想起什么呢?星宿是时间的同行者。它们就像与我们失散已久的人，它们尘埃一样的面容发出友爱的光。我们需要寻找的人，都居住在峭壁之上的湖泊里。他们手腕挂着铃铛，脸颊贴着锡箔--他们用古老的巫术，让我们结束梦魇，让我们回到河流的出生地。
		夜色温柔。星空下，你会想起谁?
		会想起生火做饭的人，会想起给花浇水的人，会想起把门打开又关上的人，会想起在雪中紧紧拥吻的人，会想起不回信的人......
		我会想起你。我微微仰起头，闭上眼睛，星星便缀满我的脸。旷野无人，万物冥寂，星光的马蹄踏过我的心房。旷野上有人在轻轻传唱，传唱--那是你写给我的诗句:
		抬头时
		我看见了夜空中的一颗星星

------

#### 																		雕刻岁月

###### 																								尤今

读到一篇短文，作者提及他在博物馆看到一件巧夺天工的艺术品--玉雕龙舟，当他为这件艺术品的鬼斧神工啧啧叹赏时，他同时也为雕刻者的命运发出同情的哀叹。
他认为，一刀一刀地耗损人生的许多岁月来慢慢完成一件艺术品的过程，其实是很残忍的。原因是:把一个有才气、有抱负的年轻人深锁在一间工作室里，只安排一件事情给他做，年轻人青春正茂的世界，会因此而变得狭窄和黑暗。
​		我不同意这个看法。我非鱼，亦知鱼之乐。
​		一件完美的雕刻品，必定包含着雕刻者那一股铁杵磨成针的毅力、那一种吸纳各家之长为技艺的努力、那一份凝聚万千意志于十指的专注，还有，缺一不可的自信与自重。
​		当雕刻者刻下第一刀时，他也许正是青丝满头、意气风发的少年，完成最后一刀时，他或许已变成动作迟缓且两鬓斑白的老者;可是，衣带渐宽终不悔--实际上，他雕刻的不是物品，而是岁月。
​		当他把原始平凡的材料转化成匠心独具的艺术品时，他也将一种惊天动地的美雕刻进了永垂不朽的岁月。
​		他的世界，不狭窄、不黑暗，相反，明亮如阳光、辽阔如宇宙。



------

###### 待补充……